
    برای مثال، اگر مسافت بین دو منطقه به صورت
    پیاده یک ساعت طول بکشد، با استفاده از خودرو این مسافت می‌تواند تا پنج دقیقه کاهش یابد. بنابراین، افراد قادر هستند
    سریع‌تر فاصله میان دو مکان را طی کنند. همچنین، خودرو سفر به مناطق دوردست را راحت‌تر و در مواردی امکان‌پذیر می‌کند. در
    روزگارانی که هنوز خودرو اختراع نشده بود، افراد برای رفتن به یک شهر یا کشور دیگر ماه‌ها و حتی سال‌ها در جاده بودند و طی
    مسیر هر خطری را به جان می‌خریدند. در ضمن، پیمودن این مسافت طولانی برای خیلی‌ها خسته کننده بود. با اختراع خودرو، افراد
    این توانایی را پیدا کردند تا به راحتی و بدون محدودیت به هر منطقه‌ای سفر کنند.

    خودرو و خودروسازی یک صنعت صدها میلیارد دلاری است و به همین دلیل بسیاری از کشورها در این حوزه سرمایه‌گذاری‌های کلانی را
    انجام می‌دهند. 
  
    اولین تاثیر مستقیم خودروسازی بر اقتصاد، کارآفرینی است. راه‌اندازی و فعالیت یک کارخانه خودروسازی نیاز به
    هزاران نفر پرسنل و نیروی کار دارد؛ در نتیجه این موضوع می‌تواند نرخ بیکاری را در جوامع به طرز چشمگیری تحت تاثیر قرار دهد.
    علاوه بر آن، سرمایه گذاری در صنعت خودروسازی می‌تواند باعث دستیابی به تکنولوژی‌ها نوین در این حوزه شود.
    
    همچنین، در صورت
    با کیفیت بودن محصولات یک برند و صادارات آن باعث اعتباربخشی به یک کشور خواهد شد. برای مثال، افراد با شنیدن برند بنز ذهنیت
    مثبتی به کشور آلمان در ذهن‌شان تدائی می‌شود. در یک کلام می‌توان گفت، در صورتی که به شکل صحیح به صنعت خودروسازی پرداخته
    شود این موضوع می‌تواند رشد و شکوفایی اقتصادی کشورها را به دنبال داشته باشد.