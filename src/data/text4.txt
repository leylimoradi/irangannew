امروزه، استفاده از خودرو به یک امر عادی و روزمره در جوامع تبدیل شده است. اما، براستی چه کسی برای اولین بار خودرو را
اختراع کرد. پاسخ به این سوال کار چندان راحتی نیست. بر خلاف بسیاری از اختراعات، اختراع خودرو را نمی‌توان به یک فرد خاص
نسبت داد. خودرو تاریخچه بلند و در عین حال پر پیچ و خمی دارد و بسیاری عوامل در شکل‌گیری آن چه که ما امروزه به عنوان خودرو
می‌شناسیم نقش داشته‌اند.
نخست باید فهمید چه کسی ایده خودرو را برای اولین بار مطرح کرده است. انسان در گذشته‌های بسیار دور زندگی ساکنی داشتند و به
همین علت نیازی به جابه‌جایی بسیار نبود. زندگی در آن دوران، محدود به شکار در جنگل و مراتع بود و کوچ آن چنانی صورت
نمی‌گرفت. اما، این موضوع تغییر کرد. انسان به تدریج دریافت که در مناطق دوردست فرصت‌های بسیاری نهفته است و باید برای
دستیابی به پیشرفت حرکت کند.

به همین جهت، انسان به دنبال چیزی بود تا بتواند از آن جهت تسهیل جابه‌جایی در مسافت‌های طولانی
استفاده کند. طولی نکشید که انسان دریافت که می‌تواند از قدرت حیوان برای حمل بار و سواری گرفتن استفاده کند. بنابراین،
می‌توان گفت حیواناتی مانند اسب، گاو و شتر به عنوان اولیه خودرو محسوب می‌شدند.