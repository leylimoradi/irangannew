خودروها را می‌توان بر اساس معیارها و ویژگی‌های مختلفی دسته بندی کرد. در هر کشور ممکن است دسته بندی خودروها یکی از
    معیارهای سایز و ابعاد خودرو، شکل بدنه خودرو، کاربرد و حجم موتور انجام ‌شود. نکته‌ای که باید در این خصوص به آن توجه کرد
    این است که دسته بندی خودروها هیچگاه دقیق نبوده و گاها با یکدیگر دارای تناقض آشکار هستند.
    یکی از معیارهایی که برای دسته بندی خودرو مورد استفاده قرار می‌گیرد، ابعاد و سایز است. برای این منظور از حروف لاتین
    استفاده می‌شود. در این دسته بندی حرف لاتین A به خودروهای بسیار کوچک اشاره دارد. در واقع خودروهای کلاس A در مقایسه با
    دیگر مدل‌های خودرو کابین بسیار کوچکی دارد. 
    
    در ضمن، این خودروها با اصطلاح مینی نیز شناخته می‌شوند. خودروهای کلاس A به
    دلیل حجم موتور پایینی که دارد مصرف سوخت کمی هم دارند؛ بنابراین یکی از مقرون به‌صرفه‌ترین انواع خودرو جهت استفاده در داخل
    شهر است. یکی از برندهای مطرح سازنده خودروهای کلاس A، ماتیز بوده که تقریبا تمام ایرانی با آن آشنایی دارند.
    