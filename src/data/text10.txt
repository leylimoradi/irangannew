
    حجم موتور در این خودروها نیز از سه هزار و پانصد به بالاتر است و مصرف سوخت به شدت بالایی دارند. یکی از معروف‌ترین
    خودروهایی در کلاس D قرار دارد، رولزرویس است.
    
    خودرو بر اساس شکل بدنه هم به انواع مختلفی تقسیم می‌شود. سدان، هاچ‌بک، استیشن، فست‌بک، پیکاپ، اس یو وی، کراس اور، لیموزین
    و روستر از جمله رایج‌ترین دسته بندی خودرو بر اساس شکل و فرم است.
    خودروی سدان، رایج‌ترین شکل طراحی بدنه خودرو در دنیا به حساب می‌آید. از ویژگی‌های بارز این نوع از خودرو می‌توان به داشتن
    چهار درب، چهار صندلی و صندق عقب اشاره کرد. این مدل از خودرو به دلیل فضای داخلی بزرگی که دارد، جزو خودروهای خانوادگی
    قلمداد می‌شود. همچنین، خودروی سدان دارای سقف ثابت بوده و قابلیت باز و جمع شدن ندارد. از جمله خودروهای سدان می‌توان به
    سمند، پژو پارس، ال 90 و سراتو اشاره کرد.
 
    خودرو هاچ‌بک نوع دیگری از خودرو است. بسیاری از افراد واژه هاچ‌بک را معادل بدون صندوق می‌دانند؛ اما این تصوری کاملا
    اشتباه است. هاچ‌بک به طراحی خاصی از صندوق عقب گفته می‌شود. قسمت انتهایی خودروی هاچ‌بک قابلیت باز و بسته شدن دارد، البته
    به نسبت خودروی سدان فضایی کمی را برای قرار دادن وسایل در اختیار راننده قرار می‌دهد.
    