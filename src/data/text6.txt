
        خودرو یکی از پیچیده‌ترین مصنوعات ساخت دست بشر محسوب می‌شود. این خودرو از چیزی در حدود سی هزار قطعه ریز و درشت ساخته شده
        است. این قطعات در هماهنگی کاملا با یکدیگر عمل می‌کنند و باعث عملکرد مورد انتظار در خودرو می‌شوند. آشنایی با بخش‌های
        مختلف خودرو می‌تواند در صورت بروز اختلال و خرابی به کمک افراد بیاید.
        موتور یکی از بخش‌های حیاتی خودرو به‌حساب می‌آید. خیلی‌ها از موتور به عنوان قلب خودرو یاد می‌کنند. وظیفه اصلی موتور تولید
        قدرت جهت به حرکت در آوردن خودرو از طریق احتراق است. نیروی تولید شده در موتور به سیستم انتقال نیرو منتقل می‌شود. سیستم
        انتقال نیرو از دیگر بخش‌های مهم در خودرو است. همانطور که می‌توان از اسم آن دریافت، کار سیستم انتقال نیرو در خودرو انتقال
        قدرت از موتور به چرخ‌هاست. از دیگر بخش‌های مهم خودرو می‌توان به سیستم تعلیق اشاره کرد. این بخش وظیفه خوش‌دستی و کنترل
        خودرو را بر عهده دارد. سیستم تعلیق از بخش‌های مختلفی مانند شاسی تشکیل شده است. سیستم تعلیق سطح اصطکاک میان تایر و خودرو
        را تنظیم می‌کند و باعث می‌شود راننده کاملا بر خودرو تسلط داشته باشد.
        