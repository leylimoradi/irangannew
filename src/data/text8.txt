
    گروه دوم، خودروهای کلاس B هستند. طبیعتا، این دسته از خودروها از خودروهای کلاس A بزرگتر هستند. همچنین، حجم موتور خودروهای
    کلاس B کمی بیشتر است و بنابراین می‌توان انتظار داشت مصرف سوخت نسبتا بالایی نیز داشته باشند. این خودروها معمولا در طراحی
    هاچ‌بک تولید و عرضه می‌شود. اما، همیشه این گونه نیست. خودروهایی در کلاس B وجود دارند که هاچ‌بک نیستند. همانند خودروهای
    کلاس A، این محصولات نیز برای رفت و آمد دورن شهری مناسب هستند. البته در برخی از کشورها مانند ایران قانون راهنمایی و
    رانندگی اجازه استفاده بین شهری نیز به خودروهای کلاس B را می‌دهد. شناخته‌ شده‌ترین نمونه خودرو کلاس B، پژو 206 است.
    خودرو بر اساس سایز در یک کلاس دیگر یعنی کلاس D نیز طراحی و تولید می‌شود. این نوع خودرو رایج‌ترین سایز در میان خودروهاست.
    به دلیل امکانات و تجهیزات رفاهی که بر روی این نوع خودروها نصب می‌شود، برای مسافرت‌های طولانی و رفت و آمد بین شهری مناسب
    هستند. حجم موتور در این نوع خودروها بین 1500 تا 2800 است و قدرت و شتاب نسبتا خوبی به راننده می‌دهند. البته، با توجه به
    حجم موتور، سایز و وزنی آن‌ها، خودروهای کلاس D مصرف سوخت بالایی دارند.
        